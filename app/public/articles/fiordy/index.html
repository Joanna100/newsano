<title>
    fiordy
  </title>
  <content>
    Umieszczenie Nærøyfjord na pierwszym miejscu raczej nikogo nie dziwi. To jeden z najbardziej spektakularnych fiordów na świecie. Został doceniony przez UNESCO wpisem na Listę Światowego Dziedzictwa. Wąski – w najwęższym miejscu ma tylko 250 metrów szerokości – a do tego otoczony ogromnymi górami! Zachwycający! Jego urok najłatwiej docenimy podczas rejsu po fiordzie. Kursujący przez prawie cały rok statek umożliwia dotarcie do sąsiedniego Aurlandsfjorden i miejscowości Flåm. Taki rejs to punkt obowiązkowy w programie każdego turysty.    

  </content>
  <content-source>
    www.norwegofil.pl
  </content-source>
  <main-image>
aaa.jpg
  </main-image>
  <main-image-source>wiki</main-image-source>
 